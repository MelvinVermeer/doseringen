# Apomorfine

(SC/IM):

Om te laten braken. 0,04-0,08 mg/kg=0.4-0.8ml/10kg IM.

Dosering flesje: 1mg/ml. Werking treedt meestal binnen 5 minuten op maar kan langer duren.

Niet bijspuiten!!. Dit kan leiden tot depressie van het CZS waardoor ook de emetische respons helemaal niet meer tot stand kan komen. Niet bij knaagdieren of konijnen gebruiken, omdat deze niet kunnen braken en omdat de maagwand niet sterk genoeg is om tegen braken te kunnen. Niet bij katten gebruiken, aangezien katten relatief resistent zijn tegen de emetische werking. Hierdoor zijn zulke hoge doses apomorfine nodig dat er fatale depressie kan optreden. In geval van zeer ernstige overdoseringen kan naloxon worden toegediend als antidotum (0,01-0,02 mg/kg i.m., s.c. of i.v.). Hiermee worden de effecten op het CZS en de ademhaling hersteld. Het braken kan niet worden tegengegaan door het toedienen van naloxon.
